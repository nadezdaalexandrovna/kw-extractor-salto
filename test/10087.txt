TITLE: Elezioni provinciali: uffici comunali aperti per le firme anche di sabato e domenica 

TEASER: Il servizio è attivato nei comuni di Bolzano e Merano. Gli orari del servizio.

BODY: 
  
    I Comuni di Bolzano e Merano hanno previsto nel weekend di sabato 21 e domenica 22 settembre un'apertura straordinaria degli uffici, volta ad agevolare le operazioni di autenticazione delle firme a sostegno delle liste dei candidati alle prossime Elezioni Provinciali 2013.
Presso la Segreteria Generale del Comune di Bolzano i cittadini si potranno recare dalle 8.30 alle 13.00 e quindi dalle 14.00 alle 19.00 presso la sala nr.10 sita al pian terreno del municipio (ala vecchia, difronte al posto di guardia dei vigili urbani ).  
La Segreteria Generale del Comune fa sapere di essere naturalmente a disposizione per le operazioni di autenticazione delle firme anche durante il normale orario di apertura al pubblico degli uffici comunali dal lunedì al venerdi.
A Merano il medesimo servizio è disponibile al piano rialzato del municipio (presso gli uffici della Polizia municipale) con orario 9-16:30. Sempre a Merano nelle giornate di lunedì 23, martedì 24 e mercoledì 25 l'autentica delle firme sarà possibile recandosi presso la Segreteria Generale (stanza 20 al 1° piano del municipio) con orario continuato dalle ore 8:30 alle ore 18. 
  




