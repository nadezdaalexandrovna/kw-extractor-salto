TITLE: Movimento 5 stelle Alto Adige: la lista per le elezioni provinciali 2013

TEASER: Per il Movimento 5 Stelle si tratta di un debutto alle elezioni provinciali. I candidati sono 20: nella lista il nome di punta è Maria Teresa Fortini. Clamorosa l'esclusione in extremis di uno dei leader, Andreas Perugini. 

BODY: 
  
    La lista del Movimento 5 Stelle Alto Adige è il risultato delle preselezioni avvenute nel giugno 2013, poi sottoposte a graticola all'inizio di luglio.
La lista definitiva è composta da 20 nominativi. 
Rispetto alla lista scaturita dalla graticola è stato depennato Andreas Perugini, in seguito alla clamorosa esclusione avvenuta il 10 settembre 2013. 
Nella lista non sono più presenti anche Alois Pirone, Andrea Sbironi, Antonio Candioli, Cinzia Mataloni, Claudia Volcan, Fabrizio Giorgi, Francesca Mele, Marco Sandroni, Max Trippa e Stefania Gatta. 
La lista presenta invece alcune new entry: Maurizio Ferrazin, Adriana Valle, Adriana Lizzo e Francesca Schir. 

Köllensperger Paul, Bolzano (BZ), 13/08/1970, dt
Borzaga Alessandro, Cles (TN), 28/10/1959, it
Pedevilla Giuseppe (Josef), Brunico (BZ), 03/04/1970, lad
Fortini Maria Teresa, Bolzano (BZ), 12/02/1961, it
Pifano Caterina, Roma (RM), 09/05/1964, it
Bresadola Sabrina, Bolzano (BZ), 03/02/1973, it
Dri Federspiel Matteo, Latisana (UD), 19/03/1987, dt
Morrone Francesca, Taranto (TA), 18/03/1973, it
Silgoner Michael, Bolzano (BZ), 04/11/1970, dt
Rizzone Alessandro, Torino (TO), 17/04/1973, it
Gantioler Markus, Merano (BZ), 16/07/1964, dt
Micera Andrea, Napoli (NA), 16/10/1968, it
Giangrossi Alessia, San Benedetto del Tronto (AP), 18/10/1977, it
Nicolini Diego, Pergine (TN), 12/03/1969, it
Aichner Simon Peter, Ulm (D), 13/05/1963, dt
Ferrazin Maurizio, Merano (BZ), 14/08/1965, it
Gaianigo Pierluigi, Vicenza (VI), 18/10/1945, it
Valle Adriana, Cermes (BZ), 18/01/1969, it
Lizzo Adriana, Nicosia (EN), 12/11/1978, it
Schir Francesca, Bolzano (BZ), 18/08/1973, it

Vera a propria leader del Movimento, anche se non capolista, è la bolzanina Maria Teresa Fortini, pasionaria delle raccolte di firme, militante contro la cementificazione del greto del Talvera ed attivista con l'obiettivo di aiutare tecnicamente i cittadini sul lato organizzativo delle loro battaglie. Maria Teresa Fortini può partire dal largo consenso ottenuto nel febbraio scorso (14.335 preferenze) come candidata al senato nel collegio Bolzano Bassa Atesina.
Molto conosciuto è anche Alessandro Borzaga, che ha dedicato molte energie alla lotta per promuovere la "decrescita" come via per promuovere la salvaguardia dell'ambiente.
Markus Gantioler è un sindacalista della Uil, che recentemente si è espresso in maniera molto critica rispetto all'accordo raggiunto alla Röchling di Laives. Caterina Pifano è un'insegnante approdata a M5S dopo la delusione patita con il movimento degli indignados. Anche Josef Pedevilla è insegnante ed è attivo alle scuole tecniche Max Valier di Bolzano: il suo intento è quello di rappresentare in lista anche i ladini e punta molto sul web 2.0 come strumento di partecipazione per i cittadini.
Paul Köllensberger è un ambientalista, deluso dall'eccessiva "morbidezza" manifestata dai Verdi, e fortemente contrario ad inceneritore, aeroporto, tunnel di base ed anche alla realizzazione di un nuovo carcere a Bolzano Sud. Dall'arcipelago verde proviene anche il medico Pierluigi Gaianigo, molto impegnato sulle tematiche dell'inquinamento e del traffico. 
Michael Silgoner è invece un ingegnere molto impegnato nella ricerca di progetti migliorativi per il singolo e per l'habitat territoriale. 
  




