TITLE: Contadino muore investito da un trattore

TEASER: Un contadino di Kuppelwies ha perso la vita stamani in un incidente causato da un trattore.

BODY: 
  
    Secondo una prima ricostruzione, il fatto è avvenuto verso le ore 9.00 di questa mattina (22 settembre). Un contadino ottantenne di Kuppelwies è stato investito da un trattore ed è morto in conseguenza delle ferite riportate. La dinamica dell’incidente non è stata ancora accertata. L’uomo è stato trovato in condizioni già gravissime da alcuni parenti, e purtroppo i tentativi di rianimarlo – compiuti dai sanitari della locale Croce Bianca – non hanno sortito gli effetti sperati. Sul luogo si erano nel frattempo portati anche un elicottero Pelikan 1, i Vigili del fuoco, i Carabinieri e un nucleo di assistenza psicologica.
  




