TITLE: Innovation Festival

TEASER: Il festival degli italiani

BODY: 
  
    Apre domani la manifestazione, giunta alla sua seconda edizione, dedicata quest’anno ai temi “Ampie vedute – Montagna – Società – Tecnologia”. Sono in particolare i giornali italiani a dedicare spazio all’evento (“Innovazione, l’Alto Adige in vetrina a Milano” – Alto Adige – e “Innovation Festival, ecco il nostro futuro” – Corriere dell’Alto Adige). I quotidiani tedeschi invece praticamente lo ignorano. Il programma della tre giorni prevede 140 relatori provenienti da 10 paesi diversi e sono attesi circa 12.000 visitatori. “Il prossimo anno – guarda già avanti l’assessore Bizzo – sarebbe bello dedicare il festival all’agroalimentare”. E magari, parlando di cibo e di vini, chissà, forse anche l’attenzione dei quotidiani di lingua tedesca potrebbe aumentare.
  




